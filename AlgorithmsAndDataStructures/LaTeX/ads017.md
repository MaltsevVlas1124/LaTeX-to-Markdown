Для вказаних чисел ~N~ і&nbsp;~K~ виведіть всі зростаючі послідовності довжини ~K~ з&nbsp;чисел ~1..N~ у&nbsp;лексикографічному порядку.

##Вхідні дані
В&nbsp;одному рядку через пробіл задані 2&nbsp;числа: спочатку ~N~, потім ~K~. Гарантовано, що&nbsp;~1 \le K \le N \le 100~. Також гарантовано, що&nbsp;подаватимуться лише такі вхідні дані, для яких відповідь не порожня і&nbsp;не перевищує 2&nbsp;мегабайти.

##Вихідні дані
Необхідно вивести всі зростаючі послідовності довжини ~K~ з&nbsp;чисел ~1..N~ у&nbsp;лексикографічному (за&nbsp;числами) порядку. Послідовності виводяться по&nbsp;одній в&nbsp;рядку, числа всередині послідовностей розділяються пробілами.

##Приклади:

**Вхідні дані:**
```
5 2
```

**Вихідні дані:**
```
1 2
1 3
1 4
1 5
2 3
2 4
2 5
3 4
3 5
4 5
```
##Примітка

Під «лексикографічним (за&nbsp;числами) порядком» мається на&nbsp;увазі: спочатку треба виводити всі зростаючі послідовності, де&nbsp;на першому (крайньому зліва) місці 1, потім усі, де&nbsp;на першому місці 2, тощо. У&nbsp;свою чергу, всі зростаючі послідовності, де&nbsp;перші числа однакові між собою, мають бути відсортовані за&nbsp;другими числами; всі, де&nbsp;однакові як&nbsp;перші так і&nbsp;другі числа, мають бути відсортовані за&nbsp;третіми; тощо.

Примітка «за&nbsp;числами» означає, що&nbsp;якби спочатку сформували всі послідовності як&nbsp;рядки, і&nbsp;відсортували рядки, то порядок виявився&nbsp;б таким самим при ~n \le 9~, але при ~n \ge 10~ з'являється відмінність. У&nbsp;цій задачі потрібно виводити послідовності, що&nbsp;починаються з&nbsp;10, після послідовностей, що&nbsp;починаються з&nbsp;9,&nbsp;а якби поформували рядки й&nbsp;відсортували їх як&nbsp;рядки, то послідовності, що&nbsp;починаються з&nbsp;10, потрапили&nbsp;б між послідовностями, що&nbsp;починаються з&nbsp;1, і&nbsp;послідовностями, що&nbsp;починаються з&nbsp;2 (що&nbsp;в&nbsp;цій задачі не буде зараховуватися).

Спробуємо порівняти цю задачу «Генерація розміщень» із&nbsp;попередньою «Генерація розміщень».
Якщо робити їх рекурсивним перебором (як&nbsp;це й&nbsp;рекомендується), то загальна схема алгоритму для цих двох задач приблизно однакова. Те, що&nbsp;потрібно виводити лише́ зростаючі послідовності, водночас і&nbsp;полегшує реалізацію в&nbsp;одній части́ні  алгоритму, й&nbsp;ускладнює в&nbsp;іншій. Полегшує тим, що&nbsp;не потрібно зберігати відносно складну інформацію про точний перелік чисел, які вже були використані,&nbsp;а які все ще можна використати далі; замість цього досить знати, що&nbsp;всі подальші числа мусять бути більші за&nbsp;останнє досі використане. Ускладнює тим, що&nbsp;потрібно писати деякі додаткові відтинання перебору гарантовано непотрібних гілок рекурсії, які можна вважа́ти спрощеним аналогом відтинань методу гілок та&nbsp;меж (розгалужень та&nbsp;обмежень, branches and bounds). Наприклад, при ~N=10~, ~K=7~, не буває таких послідовностей, щоб і&nbsp;зростали, і&nbsp;на першому місці було число, строго більше 4&nbsp;(почавши, наприклад, з&nbsp;5, і&nbsp;щоразу збільшуючи якнайменше, всього на&nbsp;1, отримаємо `5 6 7 8 9 10...???` - тобто, починаючи з&nbsp;5, добудувати послідовність, щоб вийшло 7&nbsp;різних натуральних чисел, менших або рівних 10, неможливо). От прямо зараз все ще цілком поміщається в&nbsp;обмеження (число 5&nbsp;цілком собі з&nbsp;проміжку від 1&nbsp;до&nbsp;10), але (в&nbsp;чому й&nbsp;полягає часткова аналогія з&nbsp;методом гілок та&nbsp;меж), варто полдумати трохи наперед і&nbsp;помітити, що&nbsp;ще шести різних чисел, більших 5, але менших або рівних 10, нема. Якщо не помічати це вчасно, в&nbsp;цій програмі буде перевищення ліміту часу. Дуже істотне. Таке, що&nbsp;якщо програму не обривати насильно, то&nbsp;на деяких із&nbsp;тестів вона не має ніяких шансів скінчити роботу раніше, чим зламається комп'ютер.&nbsp;А правильно написаний перебір, який робить відтинання вчасно, цілком собі вкладається в&nbsp;десяті долі секунди.
