Інформація про кожного з учнів школи має вигляд: прізвище, ім'я, клас, дата народження.

В залежності від ситуації, їх буває потрібно сортувати у різних порядках. Повний перелік стандартних порядків такий:

- `surname` --- за прізвищем, ігноруючи ім'я;
- `fullname` --- за прізвищем, а при однаковості прізвищ -- за іменем;
- `birthyear` --- за роком народження, ігноруючи дату всер*е*дині року, від менших дат (старших учнів) до більших дат (молодших учнів);
- `birthdate` --- за датою народження, включаючи рік, від менших дат (старших учнів) до більших дат (молодших учнів);
- `birthday` --- за днем народження, тобто вважаючи рівними однакові день і місяць різних років, від 01.01 до 31.12 (у~календарному смислі, в форматі `дд.мм`);
- `grade` --- за класом як номером року навчання, від 1 до 11, ігноруючи букву;
- `class` --- спочатку за класом як номером року навчання, а при однаковості -- за буквою класу від `A` до `Z`.

Причому, інколи буває потрібно застосовувати декілька порядків: спочатку один, при рівності за першим~--- другий, і т.д.
Наприклад, `birthyear grade surname` означає, що спочатку треба вивести всіх школярів, наприклад, 1998р.н.,  
потім усіх 1999р.н., потім усіх 2000р.н., і так далі, причому серед школярів одного й того ж року народження
проводити сортування за класами (як роками навчання, ігноруючи букву), а вже тих, у кого однакові і рік народження,
і клас без урахування букви, розташувати в алфавітному порядку за прізвищами.

## Вхідні дані
У першому рядку записаний необхідний порядок сортування, як одне або декілька зі слів
`surname`, `fullname`, `birthyear`, `birthdate`, `birthday`, `grade`, `class`.
Хоча б одне слово обов'язково присутнє; якщо слів декілька, то вони розділені одинарними пробілами;
одне й те ж слово не може згадуватися більше одного разу.

У другому рядку записана кількість учнів ~N~ (~2 \leqslant N \leqslant 12345~).

Далі йдуть ~N~ груп по 4 рядки кожна:
(1) прізвище --- починається з великої латинської літери, далі послідовність латинських букв, дефісів, апострофів;
(2) ім'я --- починається з великої латинської літери, далі послідовність латинських букв, дефісів, апострофів і пробілів;
(3) дата народження (`дд.мм.рр`, тобто і день, і місяць, і рік завжди задані рівно двома цифрами);
(4) клас --- число від 1 до 11 і одна велика латинська літера, без пробілу між ними.

Всі дати народження правильні (не буває, наприклад, 30.02) і належать діапазону років від 1990 до 2030.
Тобто, наприклад, ~97<02~, бо насправді це 1997 і 2002. Здебільшого, учні старших класів мають раніші дати народження, ніж учні молодших, але можливі виключення.

Більшість (не менше 99,9%) прізвищ та імен мають довжину до 20 символів, але щодо решти 0,1% гарантовано лише те,
що їх сумарна довжина не перевищує мільйон символів. Прізвища та імена гарантовано закінчуються або літерою, або апострофом
(але не дефісом і не пробілом).

Прізвища з прізвищами та імена з іменами слід порівнювати стандартним для мов програмування регістрозалежним лексикографічним порівнянням рядків (навіть у випадку наявності дефісів, пробілів, тощо).

## Вихідні дані

Вивести ~N~ рядків, у кожному з яких записані дані про одного з учнів, у форматі:
клас, кома, пробіл, прізвище, кома, пробіл, ім'я, кома, пробіл, дата народження.

Клас, прізвище, ім'я і дата народження мають бути байт-у-байт такими ж, як у вхідних даних.

Рядки мають бути впорядкованими у відповідності до описаних в першому рядку вхідних даних порядком сортування.

У всіх випадках, коли застосування вказаних порядків до вказаним даних залишає можливість різних правильних відповідей ---
виводьте будь-яку одну з правильних відповідей. Наприклад, якщо при вже згаданому порядку  `birthyear grade surname`  в деякому класі (році навчання) є однопрізвищники одного року народження --- їх можна вивести в будь-якому порядку, але треба вивести кожного рівно один раз.

## Приклади

**Вхідні дані:**
```
birthyear grade surname
8
Gonsales
Anna Maria
5A
01.05.03
Ivanov
Kyrylo
11A
12.01.97
Ivanov
Ivan
3D
20.01.05
Ivanov
Andrii
11B
23.12.97
Petrenko
Nataliia
11B
23.08.97
Andrijchenko
Kateryna
11B
07.02.98
Shevchenko
Denys
10A
07.05.98
Smirnov-Kovalenko
Yehor
9A
13.11.98
```

**Вихідні дані:**
```
11A, Ivanov, Kyrylo, 12.01.97
11B, Ivanov, Andrii, 23.12.97
11B, Petrenko, Nataliia, 23.08.97
9A, Smirnov-Kovalenko, Yehor, 13.11.98
10A, Shevchenko, Denys, 07.05.98
11B, Andrijchenko, Kateryna, 07.02.98
5A, Gonsales, Anna Maria, 01.05.03
3D, Ivanov, Ivan, 20.01.05
```

## Примітки
1. Відповідь, у якій `Ivanov Andrii` та `Ivanov Kyrylo` переставлені місцями, також є правильною.
Інших, крім цих двох, правильних відповідей для цих вхідних даних не існує.

2. Мова C# дотримується трохи іншого, чим більшість мов програмування, уявлення про стандартне регістрозалежне лексикографічне порівняння рядків, тому нею замість очевидного фрагмента `p1.surName.CompareTo(p2.surName)`
слід писати `String.Compare(p1.surName, p2.surName, StringComparison.Ordinal)`,
та аналогічно в решті випадків, де це важливо.