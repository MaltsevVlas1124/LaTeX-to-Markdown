# Гра на максимум суми (1/2/3) для трьох гравців

~N~ карток викладені в ряд зліва направо. На кожній картці написане ціле число. **_Три_** гравці по черзі (строго в порядку «1-й, 2-й, 3-й, 1-й, 2-й, 3-й, ...») забирають картки, причому забирати можна лише з правого боку, або 1 картку, або 2 картки, або 3 картки (але, звісно, не більше карток, чим їх є). Закінчується гра, коли забрано всі картки (поки хоч одна картка є, гравець зобов'язаний робити один із можливих ходів). Мета гри --- отримати якнайбільшу суму (чисел, записаних на забраних картках).

Яку суму набере кожен з гравців, якщо всі вони гратимуть правильно, намагаючись лише максимізувати кожен свою суму?

## Вхідні дані
У першому рядку вказано кількість карток ~N~ (~1 \le N \le 1234567~). У другому рядку через пробіли задані ~N~ цілих чисел (що не перевищують за модулем ~10^3~; інакше кажучи, з проміжку ~[-1000; +1000]~) --- значення, записані на картках.

## Вихідні дані
Виведіть в один рядок три цілі числа, розділені пропусками --- суми, які наберуть за правильної гри 1-й, 2-й і 3-й гравці відповідно.

## Приклади

**Вхідні дані:**
```
7
11 11 11 11 11 11 11
```

**Вихідні дані:**
```
33 33 11
```

**Вхідні дані:**
```
8
3 2 999 4 6 7 -5 1
```

**Вихідні дані:**
```
4 8 1005
```

**Вхідні дані:**
```
9
23 -17 2 -13 5 3 11 -7 19
```

**Вихідні дані:**
```
12 9 5
```

## Примітки
У першому тесті, числа додатні й однакові, тому гравцям вигідно забирати якнайбільше карток: 1-й забирає три штуки, потім 2-й забирає три штуки, потім 3-й забирає останню й цим завершує гру; суми становлять ~11+11+11 = 33~ для 1-го, ~11+11+11 = 33~ для 2-го та ~11~ для 3-го.

Наведу лише структуру відповіді другого тесту (не пояснюючи, чому вона така). 1-й забирає 1; 2-й забирає –5, 7 та 6; 3-й забирає 4, 999 та 2; 1-й забирає 3 й цим закінчує гру.