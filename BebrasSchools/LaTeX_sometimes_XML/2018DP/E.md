# MaxSum (з кількістю шляхів)

Є прямокутна таблиця розміром ~N~ рядків на ~M~ стовпчиків. У кожній клітинці записано ціле число. По ній потрібно пройти згори донизу, починаючи з будь-якої клітинки верхнього рядка, далі переходячи щоразу в одну з «нижньо-сусідніх» і закінчити маршрут у якій-небудь клітинці нижнього рядка. «Нижньо-сусідня» означає, що з клітинки ~(i,j)~ можна перейти у ~(i+1,j-1)~, або у ~(i+1,j)~, або у ~(i+1,j+1)~, але не виходячи за межі таблиці (при ~j=1~ перший з наведених варіантів стає неможливим, а при ~j=M~ --- останній). Напишіть програму, яка знаходитиме максимально можливу суму значень пройдених клітинок серед усіх допустимих шляхів, *а також кількість різних шляхів, на яких ця сума досягається*.

## Вхідні дані
У першому рядку записані ~N~ і ~M~ --- кількість рядків і кількість стовпчиків (~1 < N, M < 200~); далі у кожному з наступних ~N~ рядків записано рівно по ~M~ розділених пробілами цілих чисел (кожне не перевищує за модулем ~10^6~) --- значення клітинок таблиці. Гарантовано, що при перевірці будуть використані тільки такі вхідні дані, для яких шукана кількість шляхів з максимальною сумою не перевищує ~10^9~ (мільярд).

## Вихідні дані
Вивести в одному рядку два цілі числа, розділені пробілом: максимально можливу суму за маршрутами зазначеного вигляду та кількість різних маршрутів, уздовж яких досягається ця максимальна сума.

## Приклади

**Вхідні дані:**
```
4 3
0 15 0
0 9 0
0 9 0
0 9 0
```

**Вихідні дані:**
```
42 1
```

## Примітка
У першому тесті, максимальне значення 42 можна набрати уздовж лише одного шляху (~15+9+9+9~). А у другому, максимальне значення 111 можна набрати трьома способами: або `` a[1][3]=100 ``, `` a[2][2]=1 ``, `` a[3][1]=10 ``, або `` a[1][3]=100 ``, `` a[2][3]=10 ``, `` a[3][2]=1 ``, або `` a[1][3]=100 ``, `` a[2][3]=10 ``, `` a[3][3]=1 ``.