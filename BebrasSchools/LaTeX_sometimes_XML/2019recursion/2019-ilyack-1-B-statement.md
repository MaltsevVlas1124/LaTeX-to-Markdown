# Сніжинка Коха

Конкретно цю програму пропонується писати, не здаючи у систему автоматичної перевірки.

Сніжинки Коха порядків 0, 1, 2 та 3.

За формальне означення самоподібної ламаної «сніжинка Коха» можна взяти будь-яке з таких:

- А) Сніжинка Коха нульового порядку є відрізком, а будь-який ~n~-й порядок (де ~n~ - ціле строго додатне) можна отримати зі сніжинки Коха ~(n-1)~-го порядку заміною кожного відрізка на ламану, за такими правилами: відрізок ділиться на три рівні частини, на середній будують рівносторонній трикутник і замінюють основу трикутника на решту дві сторони.
- Б) Сніжинка Коха нульового порядку є відрізком, а будь-який ~n~-й порядок (де ~n~ - ціле строго додатне) складається з чотирьох сніжинок Коха ~(n-1)~-го порядку втричі менших лінійних розмірів, причому друга частина повернута відносно першої на ~60^{\circ}~ ліворуч, третя відносно другої - на ~120^{\circ}~ праворуч, а четверта орієнтована так, як перша (тобто повернута відносно третьої на ~60^{\circ}~ ліворуч).

Напишіть програму, що зображає ~n~-й порядок сніжинки Коха.

Рекомендується писати програму мовою Python з використанням «черепашої графіки», тобто виконавця, який вміє виконувати команди:
- «проїхати вперед на таку-то відстань»,
- «повернути ліворуч на стільки-то градусів»,
- «повернути праворуч на стільки-то градусів»
(і ще деякі, але вони зараз не важливі).