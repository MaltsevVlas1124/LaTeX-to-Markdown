# Гра ``Вгадай число''

Напишіть програму, яка гратиме у гру ``Вгадай число'':
визначатиме загадане суперником ціле число із заданого діапазону
на основі запитів до суперника.

У кожному запиті Ваша програма повинна виводити
слово `try` та одне ціле число,
що трактується як запитання *«Загадане число...?»*.
Суперник на це відповідає (гарантовано чесно) одне з трьох:
або, що саме це число й загадане,
або, що загадане число більше,
або, що загадане число менше.
Ваша програма повинна продовжувати (або завершити) гру,
враховуючи отримані відповіді.
Кількість спроб вгадування (незалежно від величини проміжку) ---
до 50 (п'ятдесяти), включно.
При перевищенні цього ліміту, Вашій програмі присуджується технічна поразка
(вона не отримує балів за відповідний тест).

Тобто, ця задача є інтерактивною:
Ваша програма не отримає всіх вхідних даних на початку,
а отримуватиме по мірі виконання доуточнення,
котрі залежатимуть від попередніх дій Вашої програми.
Тим не менш, *її перевірка теж відбувається **автоматично***.
Тому, у цій Вашій програмі, як і в програмах--розв'язках інших задач,
теж слід *не* «організовувати діалог інтуїтивно зрозумілим чином»,
а чітко дотримуватися формату. Тільки це не формат вхідного та вихідного файлів,
а формат спілкування з програмою, котра грає роль суперника.

## Вхідні дані
На початку, один раз, на вхід Вашій програмі подаються
записані в один рядок через пропуск (пробіл) два цілі числа ~a~, ~b~
(~-2 \cdot 10^9 \le a \le b \le 2 \cdot 10^9~) --- межі проміжку.
Це означає, що загадане ціле число гарантовано перебуває в межах
~a \le x \le b~.
На кожному наступному кроці, на вхід Вашій програмі подається
рядок, що містить рівно один з трьох символів:
- ` ` = ` ` означає, що останнє виведене Вашою програмою число і є загаданим;
- ` ` + ` ` означає, що загадане число більше, ніж виведене Вашою програмою;
- ` ` - ` ` означає, що загадане число менше, ніж виведене Вашою програмою.

## Вихідні дані
Поки Ваша програма «не впевнена», яке число загадане,
вона повинна повторювати виведення
в один рядок через пропуск (пробіл або табуляцію)
слова `` `try` `` (маленькими латинськими буквами, без лапок)
та одного цілого числа ---
чергової спроби вгадування.
Кожне число-спроба повинно бути в межах ~a \le x \le b~ (див. вище).
Настійливо рекомендується після кожного такого виведення
робити дію `flush(output)` (Pascal),
вона ж `cout.flush()` (C++),
вона ж `fflush(stdout)` (C),
вона ж `sys.stdout.flush()` (Python),
вона ж `System.out.flush()` (Java).
Це істотно зменшує ризик,
що проміжна відповідь «застряне» десь по дорозі,
не дійшовши до програми-суперника.

Коли Вашій програмі «стає абсолютно очевидно», яке число загадане,
вона повинна припинити основну частину гри і вивести
в один рядок через пропуск (пробіл або табуляцію)
слово `` `answer` `` (маленькими латинськими буквами, без лапок)
та вгадане число. Після цього слід остаточно завершити роботу,
не виводячи жодного іншого символа.

## Приклади

**Вхідні дані:**
```
1 100

+

-

-

-

=
```

**Вихідні дані:**
```
try 10

try 20

try 19

try 18

try 17

answer 17
```

**Примітки:**
1) Програма-суперник з самого початку загадала 17.

2) Щоб було видніше, в якому порядку відбуваються введення та виведення, у прикладі використано розділення порожніми рядками. При фактичній перевірці програма-суперник не виводитиме ніяких порожніх рядків і не чекатиме їх від Вашої програми.

3) Ваша програма не зобов'язана грати за стратегією, що наведена у цьому прикладі. Це лише приклад можливої роботи програми, що успішно завершує конкретно цю гру.