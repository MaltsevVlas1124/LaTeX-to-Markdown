## Пояснення
Розглянемо квартири 1-го під'їзду, розміщені одна над одною (з однаковим «локальним» номером). Кожен поверх збільшує шуканий номер квартири на 4: над 1-ю, на 2-у поверсі розміщена 5-а, на 3-у 9-а, і т. д. Це саме справедливо і для інших квартир тих самих сходових клітин: над 2-ю, на 2-у поверсі розміщена 6-а, на 3-у 10-а, і т. д. Тобто, в номері квартири присутній доданок `4*(pov-1)` («-1», бо рахується кількість поверхів *під* поверхом `pov`).

Аналогічно, кожен з менших за номером під'їздів додає у номер квартири ~4 \times 9 = 36~: квартира, що розміщена так само й на такому само поверсі, як 1-а, але у 2-му під'їзді, має номер 37; у 3-му --- номер 73, тощо.

Відповіддю може бути, наприклад,
`36*(pid-1) + 4*(pov-1) + kv`
(що вельми перегукується з міркуваннями про те, що формули були б зручніші, якби нумерація була з 0, а не з 1).
Формулу-відповідь можна (це теж оцінюється на повні бали) й замінити на будь-який інший еквівалентний вигляд, як-то `kv + (pid*9+pov)*4 - 40` чи ще якийсь.