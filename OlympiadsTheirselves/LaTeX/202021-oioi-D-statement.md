# Василько та циркуль--2

Василько знову взяв великого циркуля та зайшов до іншої порожньої кімнати, підлога якої теж являє собою прямокутник, вершини якого мають координати ~(0;0)~, ~(A; 0)~, ~(A; B)~, ~(0; B)~, і знову має намір поставити циркуль на підлозі цієї кімнати в точці з координатами ~(x;y)~ (яка теж розміщена всередині цієї кімнати, тобто ~0 < x < A~, ~0 < y < B~) та побудувати кола, радіусами ~r~, ~2r~, ~3r~, ... (радіус кожного наступного на ~r~ більший за радіус попереднього). Тільки тепер виявилося, що підлога цієї кімнати має ~N~ круглих дірок:
з центром у точці ~(x_1;y_1)~ та радіусом ~r_1~,
з центром у точці ~(x_2;y_2)~ та радіусом ~r_2~, ...,
з центром у точці ~(x_N;y_N)~ та радіусом ~r_N~.

Василько дуже боїться зламати свій циркуль, тому пропускатиме ті кола, які хоча б частково потрапляють у хоча б одну з дірок, або торкаються до хоча б однієї дірки (у смислі, звичайному для «кола торкаються зовнішнім/внутрішнім чином»). За рахунок цього, кількість намальованих кіл може виявитися меншою, чим у задачі «Василько та циркуль--1». Можлива навіть така сумна ситуація, що точка з координатами ~(x;y)~, куди Василько хотів поставити циркуль, сама потрапляє у деяку з дірок чи на межу дірки; тоді Василько не зможе намалювати жодного кола.

Скільки повних кіл може побудувати в цій кімнаті Василько?

## Вхідні дані
Перший рядок містить два числа ~A~ та ~B~.
Другий рядок містить два числа ~x~ та ~y~.
Третій рядок містить єдине число ~r~.
Смисл чисел ~A~, ~B~, ~x~, ~y~, ~r~ точнісінько такий самий, як у задачі «Василько та циркуль--1»; всі ці числа є натуральними (цілими додатними); обмеження на діапазони чисел див. у розділі «Оцінювання».
Четвертий рядок містить єдине ціле невід'ємне число ~N~ --- кількість круглих дірок у підлозі.
Подальші ~N~ рядків, з 5-го по ~(N+4)~-й, містять рівно по три числа кожен: ~x_i~, ~y_i~ та ~r_i~ відповідної дірки в підлозі. Всі ці ~x_i~, ~y_i~, ~r_i~ теж є натуральними (цілими додатними); обмеження на діапазони теж див. у розділі «Оцінювання». Гарантовано, що всі дірки повністю розміщені всередині кімнати, та що різні дірки не можуть ні перетинатися, ні дотикатися, ні бути вкладеними одна в іншу.

## Вихідні дані
Виведіть єдине ціле невід'ємне число --- кількість кіл, які зможе намалювати Василько.

## Приклади

**Вхідні дані:**
```
120 90
40 45
8
2
60 30 5
90 20 15
```

**Вихідні дані:**
```
3
```

## Оцінювання
Тест 1 є тестом з умови і сам по собі не приносить балів.

Тести 2--11 оцінюються кожен окремо і незалежно від того, чи пройшли інші тести; можуть принести по 10 балів (2%) кожен.
У них виконуються такі додаткові обмеження:
~1 < x < A < 200~,
~1 < y < B < 200~,
~0 \le N \le 20~.

Тести 12--15 оцінюються блоком (тут і далі це означає, що бали нараховуються, лише якщо ***всі*** тести цього діапазону пройшли успішно), завжди (незалежно від того, чи пройшли попередні тести).
У них виконуються такі додаткові обмеження:
~1 < x < A < 200~,
~1 < y < B < 200~,
~N=0~ (дірок нема).
Цей блок може принести 25 балів (5%).

Тести 16--20 оцінюються блоком, лише якщо успішно пройшли всі попередні тести 1--15.
У них виконуються такі додаткові обмеження:
~1 < x < A < 123~,
~1 < y < B < 123~,
~1 \le N \le 10~.
Цей блок може принести 50 балів (10%).

Тести 21--30 оцінюються блоком, лише якщо успішно пройшли всі попередні тести 1--20.
У них виконуються такі додаткові обмеження:
~1 < x < A < 12345~,
~1 < y < B < 12345~,
~0 \le N \le 100~.
Цей блок може принести 125 балів (25%).

Тести 31--40 оцінюються блоком, лише якщо успішно пройшли всі попередні тести 1--30.
У них виконуються такі додаткові обмеження:
~1 < x < A < 10^6~,
~1 < y < B < 10^6~,
~0 \le N \le 2020~.
Цей блок може принести 100 балів (20%).

Тести 41--50 оцінюються блоком, лише якщо успішно пройшли всі попередні тести 1--40.
У них виконуються такі додаткові обмеження:
~1 < x < A < 10^7~,
~1 < y < B < 10^7~,
~0 \le N \le 98765~.
Цей блок може принести 100 балів (20%).

В усіх тестах усіх блоків виконується також обмеження
~1 \le r \le \min(A,B)~.

## Примітки
Зображення наведене лише для кращого розуміння умови, Ваша програма малювати його не повинна.

Описи блоків наведені лише для пояснення системи оцінювання; Ваша програма не зобов'язана аналізувати, тест з якого блоку вона обробляє, і кожна Ваша програма-спроба буде оцінюватися заново на всіх тестах від початку й або до кінця, або доки не виявиться, що якийсь із блоків не пройдено.