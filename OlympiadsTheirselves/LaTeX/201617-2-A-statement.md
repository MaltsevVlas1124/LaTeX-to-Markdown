# Квартали

Місто з квадратними кварталами має вигляд прямокутника, розмір якого зі сходу на захід ~n~ кварталів, а з півночі на південь --- ~m~ кварталів. Як між кварталами, так і по краям міста прокладені вулиці ширини ~a~. Самі квартали (без вулиць) мають розмір ~b*b~.

Напишіть *вираз*, залежний від `` a ``, `` b ``, `` n ``, `` m ``, за яким можна обчислити сумарну площу всіх доріг. Правила запису виразу спільні для більшості мов програмування: дозволені десяткові цілі числа, операції `` + `` (плюс), `` - `` (мінус), `` * `` (помножити), круглі дужки для задання порядку дій; множення треба писати явно (тобто, не можна писати добуток як `` mn ``, лише як `` m*n ``).

Здати треба вираз, а не програму. В ejudge треба вписати у відповідне поле сам вираз, не створюючи ніякого файлу-розв’язку. Змінні `` a ``, `` b ``, `` n ``, `` m `` з умови задачі повинні називатися саме `` a ``, `` b ``, `` n ``, `` m ``, перейменовувати не можна.

Приклад: на рисунку зображено місто, де ~a=2~, ~b=8~, ~n=4~, ~m=3~; для такого міста, шукана загальна площа доріг дорівнює 576.