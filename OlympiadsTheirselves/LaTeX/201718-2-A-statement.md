# Фарбування паралелепіпеда

Є прямокутний паралелепіпед розмірами ~x\textnormal{ см} × y\textnormal{ см} × z\textnormal{ см}~.
Є три фарби, які мають різну ціну: найдешевша — ціну&nbsp;~a~ коп/см~^2~, середня — ціну&nbsp;~b~ коп/см~^2~, найдорожча — ціну&nbsp;~c~ коп/см~^2~.
Зверніть увагу, що&nbsp;~a<b<c~, але ніякого аналогічного співвідношення між ~x~, ~y~, ~z~ не гарантовано, вони можуть бути будь-якими.

Напишіть *вираз*, залежний від `a`, `b`, `с`, `x`, `y`, `z`, за яким можна обчислити ***мінімальну*** можливу вартість (у&nbsp;копійках) фарбування паралелепіпеда, щоб протилежні грані були пофарбовані в&nbsp;однакові кольори, а&nbsp;не протилежні — у&nbsp;різні. (Гранями паралелепіпеда є прямокутники, їх шість, і&nbsp;їх можна розбити на&nbsp;три пари протилежних: наприклад, якщо покласти паралелепіпед на&nbsp;рівну поверхню, можна говорити про протилежну пару «верхня&nbsp;та&nbsp;нижня грані», протилежну пару «ліва&nbsp;та&nbsp;права грані», і&nbsp;протилежну пару «передня&nbsp;та&nbsp;задня грані».)

Здати треба вираз, а&nbsp;не програму. В&nbsp;ejudge треба вписати у&nbsp;відповідне поле сам вираз, не створюючи ніякого файлу-розв’язку. Змінні `a`, `b`, `с`, `x`, `y`, `z` з&nbsp;умови задачі повинні називатися саме `a`, `b`, `с`, `x`, `y`, `z`, перейменовувати не можна. У&nbsp;виразі можна використовувати десяткові чи́сла, дії `+` (плюс), `-` (мінус), `*` (множення), круглі дужки `(` та&nbsp;`)` для групування та зміни порядку дій, а&nbsp;також функції `min`&nbsp;та&nbsp;`max`.
Формат запису функцій: після `min` або `max` відкривна кругла дужка, потім перелік (через&nbsp;кому) виразів, від яких береться мінімум чи&nbsp;максимум, потім закривна кругла дужка. Пропуски (пробіли) дозволяються, але не всере́дині чисел і не всере́дині імен `min`&nbsp;та&nbsp;`max`.

Наприклад, можна здати вираз `(a+b+c)*(min(x,y)+max(x,y,z))`; він неправильний за&nbsp;смислом, але змінні названі правильно, функції використані дозволеним способом, і він іноді випадково дає правильний результат; цей розв'язок оцінюється на&nbsp;11&nbsp;балів з&nbsp;200&nbsp;можливих.
Наприклад, при ~a = 2~, ~b = 3~, ~c = 4~, ~x = y = z = 1~ числовий результат має дорівнювати 18 (на&nbsp;дві протилежні грані розмірами ~1×1~ йде фарба ціною 2, на&nbsp;ще дві протилежні, теж ~1×1~, фарба ціною 3, на&nbsp;ще дві протилежні, теж ~1×1~, ціною 4; всього ~2×2×1×1 + 2×3×1×1 + 2×4×1×1 = 4+6+8 = 18~).
А, наприклад, при ~a = 2~, ~b = 3~, ~c = 4~, ~x = 20~, ~y = 30~, ~z = 40~ числовий результат має дорівнювати 14400.
