# Кількість шляхів

На рисунку зображено схему шляхів між пунктами ~A~, ~B~, ~C~ та ~D~. Кількість різних рейсів (способів) між пунктами позначена так:
- з ~A~ до ~B~: ~k1~ способів
- з ~A~ до ~C~: ~k3~ способів
- з ~B~ до ~C~: ~k2~ способів
- з ~C~ до ~D~: ~k4~ способів
Переходи можливі лише у напрямку стрілок (з ~A~ до ~B~, з ~A~ до ~C~, з ~B~ до ~C~, з ~C~ до ~D~).
Скільки всього є способів дістатися з пункту ~A~ до пункту ~D~?

Рахувати треба всі способи, не намагаючись вибирати найкоротші чи ще якісь; переходи дозволені лише у відповідності з наведеними напрямками ребер; відповідь виразити як формулу від ~k1~, ~k2~, ~k3~, ~k4~.

Напишіть *вираз*, котрий знаходитиме цю кількість способів.

Змінні, від яких залежить вираз, обов'язково повинні мати саме описаний смисл, і називатися вони повинні саме `k1`, `k2`, `k3`, `k4` («`k`» — маленькі латинські).

У цій задачі треба здати не програму, а вираз: вписати його (сам вираз, не назву файлу) у відповідне поле відповідної сторінки ejudge і відправити на перевірку. Правила запису виразу:
можна використовувати цілі десяткові числа, арифметичні дії `+` (плюс), `-` (мінус), `*` (множення), `/` (ділення дробове, наприклад, `17/5`~=3,4~), `//` (ділення цілочисельне, наприклад, `17//5`~=3~), круглі дужки `(` та `)` для групування та зміни порядку дій.
Дозволяються пропуски (пробіли), але не всередині чисел.
Множення треба писати явною зірочкою.

Наприклад: можна здати вираз `k1+k2+k3*k4` і отримати 20 балів з 200, бо він неправильний, але все ж іноді відповідь випадково збігається з правильною.
А «цілком аналогічні» вирази `a+b+c*d` та `k1+k2+k3k4` будуть оцінені на 0 балів кожен, бо змінні повинні називатися так, як вказано, а множення треба писати зірочкою, не пропускаючи.

Вкажемо також, що при `k1`~=~`k2`~=~`k3`~=2~, `k4`~=1~ кількість способів дорівнює 6, і цими шістьма способами є:
- 1-й зі способів ~A -> C~, єдиний спосіб ~C -> D~;
- 2-й зі способів ~A -> C~, єдиний спосіб ~C -> D~;
- 1-й зі способів ~A -> B~, 1-й зі способів ~B -> C~, єдиний спосіб ~C -> D~;
- 1-й зі способів ~A -> B~, 2-й зі способів ~B -> C~, єдиний спосіб ~C -> D~;
- 2-й зі способів ~A -> B~, 1-й зі способів ~B -> C~, єдиний спосіб ~C -> D~;
- 2-й зі способів ~A -> B~, 2-й зі способів ~B -> C~, єдиний спосіб ~C -> D~.